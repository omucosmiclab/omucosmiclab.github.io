---
layout: post
title: Ağ Tarihçesi
description: Bu makalede temel ağ cihazlarının tarihçesi hakkında bilgi edineceksiniz. Devamını okumak için tıklayın!
categories: ag
author: Nur Temiz
---

Her geçen gün artan hızlarla birbirlerine bağlanan bilgisayarlar, dünyanın herhangi bir yerinden saniyeler içinde bir bilgi uzayına açılmamızı sağlıyor. Peki bu ağ ve internet teknolojisinin temelleri nerelere, nelere dayanıyor?

Bugünki ağ ve internet teknolojilerinin temelleri 1950 ve 1960'larda, nükleer saldırılardan etkilenmeyecek bir askeri komuta kontrol sisteminin tasarlanmasına dayanıyor. O zamana kadar telefon hatları üzerinden yürütülen komuta kontrol işlemleri, telefon hatlarının kilit noktalarına verilebilecek zararlarla devre dışı bırakılabiliyordu, düşünülen yeni sistem modelinde ise; sistem ağır hasar alsa bile, hasar almayan noktalar arasında iletişiminin kopmaması amaçlanıyordu. Bu sistemin ilk uygulmalarına Amerika'da, 1969 yılında **ARPA (Advanced Research Project Agency)** isimli projeyle başlandı. İlk iletişim bağlantısı dört üniversite arasında yapıldı ve bağlanan kuruluş sayısı kısa süre içinde arttı. Projeyi Amerika'da askeri kaynakların desteklemesiyle birlikte yapılan araştırmalar sonuç verdi ve 1970'lerin başında **ARPANET** isimli binlerce km uzaklıktaki bilgisayarlarla yerel bilgisayarların oluşturduğu bir geniş iletişim ağı ortaya çıktı. 

Zaman ilerledikçe farklı donanımlar, farklı ağ cihazları üretildi dolayısıyla oluşturulan ağlar kullanılan cihazların marka, versiyon gibi donanım farklılıklarından dolayı farklı farklı ağların ortaya çıkmasına neden oldu. Bunun sonucunda oluşturulan ağlar arasında uyumsuzluk problemleri ortaya çıktı. 1973 yılında, bu problemleri çözmek adına ağ için bir protokol seti geliştirmek amacıyla Stanford Üniversitesi'nde çalışmalara başlandı. Daha sonra BBN (Bolt Beranek ve Newman)'in ve  London'in da dahil olduğu bir internetworking projesi başlatıldı.

1978'e kadar **İletim Kontrol Protokolü***'nün (TCP - Transmission Control Protocol) dört farklı uygulaması geliştirildi ve denendi. 1980'de bu protokol sabitleşti ve ARPANET'e bağlı bilgisayarlar arasındaki iletişimi kolaylaştırdı. Bu genişleyen ağ 1980'li yıllarda dünya üzerindeki pek çok ülkeyi, akademik kurumları ve ticari şirketleri kapsayan Internet haline geldi.

1983 yılı Internet'in deneysel olmaktan çıktığı yıldır. Bu yıldan sonra sivillerin de kullanmasına izin verilen ARPANET, Berkeley Üniversitesinin ARPA tarafından desteklenen BSD (Berkeley Software Distribution) isimli projesiyle daha da yaygınlaşmıştır. 1983'te tüm ARPANET kullanıcıları **İletim Kontrol Protokolü/Internet Protokolü (TCP/IP)** olarak bilinen yeni protokole geçiş yaptılar.

O yıl TCP/IP, ARPANET'i de içeren Savunma Bakanlığı Internet'inde kullanılmak üzere standartlaştırıldı. Amerikan Ulusal Bilim Vakfı'nın (National Science Foundation -NSF) ve ARPA’nın katkılarıyla 1985'de üniversite ve araştırma merkezlerinin kullanımı için **NSFNET** isimli ağ kurulmuştur. Bu durum bilgisayar ağlarının özellikle Avrupa’nın gelişmiş ülkelerinde de yaygınlaşmasını sağlamıştır. ARPANET, Haziran 1990'da kullanımdan kaldırıldı.

TCP/IP iletişim protokollerine paralel olarak, 1980'lerin başında başlayarak **Uluslar arası Standartlar Organizasyonu (International Standards Organization)**, daha sonraki yıllarda, uluslar arası bir iletişim protokolleri standardı oluşturmuştur. Bu çalışma sonucunda **Açık Sistemler Bağlantı Modeli (Open Systems Interconnection - OSI)** ortaya çıkmıştır.

_Askeri komuta kontrolü sağlamak amacıyla başlayan bu sistem, dünyanın her köşesiyle iletişim kurmamızı sağlayan ve hayatın her alanını etkileyen bir kavrama, internet kavramına dönüştü._

 Bilgisayar ağlarındaki tarihsel gelişmeyi aşağıdaki şekilde de ifade edebiliriz:
 
* Ana sistem-Terminal bağlantısı – 1960’lı yıllar ( IBM mainframe)
* Işığın ağ iletişiminde kullanılmaya başlanması - 1970’li yıllar (Fiber Obtik Kablolar)
* Paylaşılan ortamlı LAN uygulamları- 1980’li yıllardan itibaren (Ethernet)
* Anahtarlamalı LAN uygulamaları
* Wireless Sistemlerinin iletişim standarlarının oluşması - 2001’li yıllar.
* Ağ cihazlarının çok amaçlı duruma gelmesi – 2000’li yıllar.
* Ses, veri, görüntünün aynı ortamdan iletilmesi

şeklinde özetlenebilir. 