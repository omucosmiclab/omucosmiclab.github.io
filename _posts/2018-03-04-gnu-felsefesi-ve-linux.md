---
layout: post
title: GNU Felsefesi ve Linux
description: Bu makalede GNU Felsefesi hakkında bilgi edinecek ve Linux'a bakış açınızı değiştireceksiniz.
categories: isletim-sistemleri
author: Ali Murat Çevik
---

## **GNU/ Giriş**
  GNU, özgür yazılım- açık kaynak felsefesine dayanan, özgür bir yazılım ve işletim sistemidir. GNU'nun açılımı: **G**nu **N**ot **U**nix tir. Yani **Gnu Linux Değildir** anlamına gelmektedir. 
1984 yılında Richard M. Stallman 'ın öncülüğünde başlayan GNU projesi ve açık kaynak felsefesi zamanla ün kazanmış ve geliştiriciler tarafından benimsenmiştir. 1985 yılında projenin fikir babası ve öncüsü olan Stallman tarafından Free Software Foundation kurulmuş ve özgürlüklerini korumak amaçlı General Public Licence duyurulmuştur.

Stallman bir röportajında  **"Kendimi özgür olmayan (kaynak kodu kapalı olan) yazılımların hakim olduğu ve kullanıcıların yardımsız bırakıldığı, parçalanmış ve birlikte çalışmanın korsanlık olarak nitelendirildiği çirkin bir sosyal sistemin içinde buldum. Bu tür bir yaşantıyı reddettim. Ancak işimi özgürlüğe ve birlikte çalışmaya adadığım zaman yaptıklarımdan gurur duyabileceğime karar verdim."** şeklindeki açıklamasında özgür yazılımın ve paylaşımcı olmanın önemini açık bir şekilde ifade etmiştir. 

GNU çekirdeğine Hurd ismi verilmiştir. HURD (Hird of Unix-Replacing Daemons), Özgür Yazılım Vakfı tarafından geliştirilmiştir. GNU, günümüzde genel anlamda Linux adında bir kernel ile kullanılmaktadır. Bu kombinasyon GNU/Linux işletim sistemidir. Bu sisteme Linux demek yanlış bir tabir olacaktır. GNU/Linux ismi bu ifadenin en doğru halidir.

## **Linux**
  Her şeyden önce Linux; işletim sistemi değildir, işletim sistemi çekirdeğidir. İşletim sistemi olarak değerlendirilen yapıya Linux dağıtımı denilmektedir. Çoğu Linux dağıtımının kendine ait uygulama indirme merkezi mevcuttur. Güvenli ve güncel uygulamaların temini buradan kolaylıkla sağlanılabilir. 

 Bir Linux dağıtımı: Linux çekirdeği, GNU araçları, X pencere sistemi, masaüstü ortamı  gibi niteliklerin biraraya gelmesi ve koordine bir şekilde çalışmasını sağlayacak bir işletim sistemi anlamına gelmektedir.

Linux 'a ait kaynak dosyalar, dünyanın dört bir yanındaki kullanıcılar ile paylaşılmaktadır. Özgür yazılımın en iyi yönü bu olsa gerek, hatalar binlerce geliştiricinin test ve çözüm önerileri ile düzeltilmektedir. Linux dağıtımları diğer işletim sistemleri ile aynı sabit diske kurulabilir. Ayrıca sanal makina üzerinden de Linux kullanmak mümkündür. Linux diğer tüm işletim sistemlerine göre belirli bir donanım için daha hızlı destek verebilmektedir.	

**Başlıca Linux Dağıtımları**
* Debian
* Ubuntu
* Linux Mint
* Arch Linux
* Elementary OS
* Centos
örnekleri çoğaltmak mümkündür. Ayrıca ülkemizde TÜBİTAK- ULAKBİLİM tarafından geliştirilen yerli işletim sistemi **Pardus** dağıtımı ve topluluk tarafından geliştirilen **Pardus Topluluk Sürümü** de mevcuttur. Pardus projesi halen geliştirilmeye devam etmekte ve devlet kurumlarınca kullanımı yaygınlaşmaktadır.


**KAYNAKLAR**

https://linux.org.tr/linux-nedir
http://www.getgnu.org/gnulinux/gnulinux-ipuclari/gnu-nedir.html
https://www.getgnulinux.org/tr/linux
http://web.deu.edu.tr/doc/lis/lis-1.html
https://tr.wikibooks.org/wiki/Linux_İşletim_Sistemi/Linux_Nedir%3F
